---
layout: post
title: Ty też używasz wolnego oprogramowania i nawet nie wiesz jak szybkie ono jest!
main_photo: 2015/free_software_by_qubodup_from_flickr.jpg
image: img/posts/2015/free_software_by_qubodup_from_flickr.jpg
author: Wojtek_Ryrych
---

W tym krótkim artykule odpowiem Ci, drogi użytkowniku, czym jest wolne
oprogramowanie, dlaczego jest ono szybkie i ku Twemu zaskoczeniu, podam kilka
przykładów tegoż oprogramowania, którego na co dzień od długiego czasu używasz.
Mam nadzieje, że skłoni Cię to do pojawienia się na najbliższych [Dniach Wolnego
Oprogramowania (DWO) w Bielsku-Białej](http://dwo.mikstura.it).

W ostatnim czasie rozmawiając z różnymi ludźmi i zachęcając ich do pojawienia się na
tegorocznym DWO, niczym bumerang, pojawiał się temat, czym są owe dni i czym
u diaska jest 'wolne oprogramowanie'!?

Jedna z osób, na co dzień obyta z nowymi technologniami (ujęcia z profesjonalnego
drona), zachęcona do wzięcia udziału jako prelegent, odpisała: 'ale tam nie ma wiele
programowania!'. Drugiej natomiast musiałem zgrabnie tłumaczyć, że 'wolne' jest
nie od prędkości ale od 'wolności!'.

Amerykanie, brytyjczycy czy ogólnie osoby posługujące się na codzień językiem
angielskim zręcznie z tego wybrnęli. Oprogramowanie to jest 'wolne jak
wolność słowa' (free as in free speech), nie darmowe jako piwo (free as in
beer). Oczywiście Język polski nie jest w stanie oddać tej gry słów.

Najprościej ujmując: większość oprogramowania, które używasz to oprogramowanie,
którego kod źródłowy możesz pobrać, modyfikować i udostępnić. Masz zatem wgląd
do tego kodu źródłowego.
Oczywiście jako użytkownika Firefoksa, Gimpa, Libre
Office (dawne Open Office) czy dziesiątki innych programów, nie obchodzi Cię ten cały kod.

Różnica pomiędzy wolnym a nie- wolnym jest taka, że gdybyś chciał
zerknąć do kodu źródłowego przeglądarki Internet Explorer nie
masz takiej możliwości, bo firma tego kodu na zewnątrz nie udostępnia.

DWO, jak zaraz się przekonasz, to coś więcej niż oprogramowanie / programowanie.

## Festiwal Nauki i Technologii

DWO w Bielsku to istny fenomen. Pamiętam same początki, kiedy wszyscy uczestnicy
mieścili się w jednej sali lekcyjnej w liceum nr 5. Uczestników innych niż
uczniowe tej szkoły było jak na lekarstwo.
Dziś DWO to bardzo dobrze zorganizowana impreza nie tylko dla ludzi
technicznych. Techniczna nazwa natomiast została i być może jest przyczyną, że
sama impreza Cię nie zainteresowała.

Jeśli powiedziałbym Ci, że rok temu mogłeś przejechać się na wirtualnej kolejce
górskiej, programować klocki lego, pewnie żałowałbyś swojej nieobecności.
A gdybym powiedział Ci, że w tym roku może zobaczysz po raz pierwszy wyścigi dronów, jeszcze lepszą kolejkę, i rzeczy, o których nawet nie marzyłeś.. Jaka byłaby Twoja reakcja?

Dzisiejszy rozwój technologii można porównać do końcówki XIX wieku, kiedy
geniusze tacy jak Nicola Tesla prezentowali wynalazki jak: radio (i ogólnie
łączność bezprzewodowa), zdalnie sterowana łódź podwodna, bezprzewodowe żarówki,
prąd zmienny i rzeczy, które jak niektórzy mówią, wynalazły XX i XXI wiek.
DWO to miejsce gdzie w pigułce możesz doświadczyć obecnej rewolucji cyfrowej.

Fundacja Mikstura.it jako jeden ze współorganizatorów Dni Wolnego Oprogramowania jest organizacją,
która poprzez różnego rodzaju konferencje, warsztaty, panele dyskusyjne, nie
tylko promuje nowe technologie i rozwiązania, ale daje młodym ludziom nie
przysłowiową rybę, ale wędkę!

Festiwal Nauki i Technologii to nie oficjalna propozycja nowej nazwy, która padła kiedy kilka tygodni temu rozmawialiśmy z kolegami dlaczego w pewnym sensie DWO nie oddaje tego, czym są DNI.

[Tegoroczne DWO](http://dwo.mikstura.it) odbędzie się w dniach 17– 19 kwietnia. Jeśli chcesz doświadczyć
niesamowitej atmosfery, zobaczyć na własne oczy technologie, które zmieniły nasze życie, już dziś zaplanuj udział. Może nawet wystąpisz jako
prelegent?

Do zobaczenia!
